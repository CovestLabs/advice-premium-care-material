<p>บริษัทแอดไวซ์ไอทีอินฟินิทจำกัด (มหาชน) ต่อไปนี้เรียก "บริษัทฯ" ขอขอบพระคุณท่านผู้มีสิทธิรับบริการ Advice Premium Care หรือตัวแทนของบุคคลดังกล่าวต่อไปนี้เรียก "ผู้มีสิทธิรับบริการ" ที่กรุณามอบความไว้วางใจเลือกบริการดูแลสินค้าอิเล็กทรอนิกส์ส่วนบุคคลต่อไปนี้เรียก "สินทรัพย์ที่มีสิทธิรับบริการ" กับบริษัทฯ และในโอกาสนี้บริษัทฯ ขอมอบใบรับรอง</p>
<p>&nbsp;</p>
<p>บริการดูแลสินค้าสำหรับ Advice Premium Care ฉบับนี้เพื่อแสดงว่าบริษัทฯ ได้ตกลงให้บริการดูแลสินค้าของท่านตามเงื่อนไขของโครงการ</p>
<p>&nbsp;</p>
<p><strong>ส่วนที่ 1 :</strong> สิทธิบริการพิเศษ (Special Service) จากบริษัทฯ</p>
<p><strong>หมวด :</strong> โน๊ตบุ๊ค</p>
<p>&nbsp;</p>
<p>บริการพิเศษจาก บริษัทฯ คือ บริการที่ บริษัทฯ มอบให้กับผู้ที่ซื้อบริการการดูแลสินทรัพย์ที่มีสิทธิรับบริการ Advice Premium Care โดยมีเงื่อนไข ดังนี้</p>
<p>1. ต้องซื้อสินทรัพย์ที่มีสิทธิรับบริการจากร้านของ บริษัทฯ เท่านั้น</p>
<p>2. ต้องซื้อบริการการดูแลสินทรัพย์ที่มีสิทธิรับบริการ Advice Premium Care ภายใน 30 วัน นับจากวันที่ซื้อสินค้าจากบริษัทฯ หรือตัวแทนจำหน่าย</p>
<p>3. ผู้มีสิทธิรับบริการ จะได้รับสิทธินี้นับตั้งแต่ซื้อบริการ Advice Premium Care</p>
<p>4. สิทธิการรับบริการพิเศษนี้ ไม่สามารถใช้ร่วมกับโปรโมชั่นหรือโครงการอื่นๆ ได้</p>
<p>5. สิทธิการรับบริการพิเศษนี้ ไม่สามารถแปลงหรือเปลี่ยนเป็นเงินสดได้</p>
<p>&nbsp;</p>
<p>โดยบริการพิเศษจะแบ่งออกเป็น 5 รายการ ดังต่อไปนี้</p>
<p>1. บริการซ่อม กรณีไม่ได้เป็นตามมาตรฐาน การใช้งาน</p>
<p><u>เงื่อนไขการใช้สิทธิ</u></p>
<p>&nbsp; &nbsp; 1.1 สิทธิการรับบริการฟรีจำกัด 2 ครั้งต่อปี</p>
<p>&nbsp; &nbsp; 1.2 ไม่รวมค่าอะไหล่ หากเกิดการซ่อมที่ต้องมีค่าอะไหล่ ผู้มีสิทธิรับบริการจะต้องเป็นผู้จ่ายค่าอะไหล่ทั้งหมด</p>
<p>2. บริการติดตั้งระบบปฏิบัติการและโปรแกรมภายในเครื่อง เงื่อนไขการใช้สิทธิ</p>
<p>&nbsp; &nbsp; 2.1 สิทธิการรับบริการฟรีจำกัด 2 ครั้งต่อปี</p>
<p>&nbsp; &nbsp; 2.2 ไม่รวมค่าโปรแกรม หากมีการติดตั้งโปรแกรมที่มีค่าใช้จ่ายผู้มีสิทธิรับบริการจะต้องเป็นผู้จ่ายค่าโปรแกรมทั้งหมด</p>
<p>&nbsp; &nbsp; 2.3 ไม่รวมค่าระบบปฏิบัติการที่ติดตั้ง ผู้มีสิทธิรับบริการจะต้องเป็นผู้จ่ายค่าระบบปฏิบัติการทั้งหมด</p>
<p>&nbsp; &nbsp; 2.4 ระบบปฏิบัติการ คือ ระบบปฏิบัติการ Windows เท่านั้น</p>
<p>3. เช็คสภาพเครื่อง และตรวจสอบระบบการทำงาน เงื่อนไขการใช้สิทธิ</p>
<p>&nbsp; &nbsp; 3.1 สิทธิการรับบริการฟรีจำกัด 2 ครั้งต่อปี</p>
<p>&nbsp; &nbsp; 3.2 เช็คสภาพเครื่องภายนอก และตรวจสอบระบบการทำงานของเครื่องเท่านั้น</p>
<p>&nbsp; &nbsp; 3.3 ไม่รวมการเช็คสภาพภายในเครื่อง เช่น การงัดแงะเพื่อตรวจสอบฮาร์ดแวร์ภายในเครื่อง</p>
<p>4. ทำความสะอาดเครื่องเงื่อนไขการใช้สิทธิ</p>
<p>&nbsp; &nbsp; 4.1 สิทธิการรับบริการฟรีจำกัด 1 ครั้งต่อปี</p>
<p>&nbsp; &nbsp; 4.2 สินทรัพย์ที่มีสิทธิรับบริการที่นำมาใช้บริการทำความสะอาด ต้องอยู่ในสภาพสมบูรณ์ ใช้งานได้ ไม่หัก ไม่แตก หรือเครื่องไม่ได้รับความเสียหายใดๆ</p>
<p>5. อัปเกรด SSD และ RAM เงื่อนไขการใช้สิทธิ</p>
<p>&nbsp; &nbsp; 5.1 สิทธิการรับบริการฟรีจำกัด 2 ครั้งต่อระยะเวลาความคุ้มครอง 3 ปี</p>
<p>&nbsp; &nbsp; 5.2 สามารถเลือกการอัปเกรดได้ 1 อย่างต่อครั้งเท่านั้น เช่น หากวันที่ 1 มกราคม 2567 ผู้มีสิทธิรับบริการมาใช้ บริการอัปเกรด SSD เท่ากับลูกค้าใช้บริการอัปเกรด SSD และ RAM ไปแล้ว1 ครั้ง และวันที่ 1 มกราคม 2568 ผู้มี สิทธิรับบริการ มาใช้บริการอัปเกรด RAM เพิ่ม เท่ากับว่าใช้บริการอัปเกรด SSD และ RAM ไปแล้ว 2 ครั้ง ซึ่งครบ ตามเงื่อนไขการใช้สิทธิแล้ว</p>
<p>&nbsp; &nbsp; 5.3 การอัปเกรดจะไม่รวมค่าอะไหล่ โดยผู้มีสิทธิรับบริการจะต้องเป็นผู้จ่ายค่าอะไหล่ทั้งหมด</p>
<p>&nbsp; &nbsp; 5.4 RAM และ SSD จะต้องซื้อจากร้านของ บริษัทฯ เท่านั้น<br>&nbsp;</p>
<p><strong>ส่วนที่ 2 :</strong> ความคุ้มครองการขยายระยะเวลารับประกันสำหรับสินทรัพย์ที่มีสิทธิรับบริการ และความคุ้มครองเพิ่มเติม<br>&nbsp;</p>
<p>ซึ่งข้อกำหนดและเงื่อนไขความคุ้มครองเป็นไปตามที่ระบุไว้ด้านล่างนี้ โปรดอ่านข้อกำหนดและเงื่อนไขความคุ้มครองอย่างละเอียด<br>&nbsp;</p>
<p>ความคุ้มครองการขยายระยะเวลารับประกันสินค้าอิเล็กทรอนิกส์ส่วนบุคคล :</p>
<p>คุ้มครองหลังจากระยะเวลารับประกันของผู้ผลิตสิ้นสุดลง โดยคุ้มครองความเสียหายอันเกิดจากความบกพร่องหรือความ เสียหายของสินทรัพย์ที่มีสิทธิรับบริการ ซึ่งเกิดจากการใช้งานตามปกติ รวมถึงความคุ้มครองตามเงื่อนไขการรับประกันสินค้าของ ผู้ผลิตที่กำหนดไว้สำหรับสินทรัพย์ที่มีสิทธิรับบริการ ดังกล่าว<br>&nbsp;</p>
<p><u>เงื่อนไข</u></p>
<p>1. สินทรัพย์ที่มีสิทธิรับบริการ ต้องถูกใช้งานในสถานที่ตั้งหรือเก็บสินทรัพย์ที่มีสิทธิรับบริการในอาณาเขตประเทศไทย เท่านั้น</p>
<p>2. ในกรณีที่มูลค่าความเสียหายที่ประเมินสูงกว่าวงเงินชดเชยมูลค่าความเสียหายตามตารางและ/หรือ ศูนย์บริการซ่อมไม่ สามารถซ่อมแซมหรือทดแทนสินทรัพย์ที่มีสิทธิรับบริการที่เกิดความบกพร่อง หรือความเสียหายได้ บริษัทฯ จะจ่าย ค่าชดเชยสำหรับสินทรัพย์ที่มีสิทธิรับบริการตามตารางวงเงินชดใช้ค่าสินไหมทดแทนที่ปรากฏด้านล่างนี้ โดยซากของ สินทรัพย์ดังกล่าวต้องตกเป็นกรรมสิทธิ์ของบริษัทฯ และ ผู้มีสิทธิรับบริการจะต้องทำทุกอย่างเพื่อป้องกันความเสียหาย อันอาจเกิดขึ้นแก่ซากของสินทรัพย์นั้นและจะต้องยินยอมให้บริษัทฯ กระทำทุกอย่างเพื่อป้องกันความเสียหายอันอาจ เกิดขึ้นแก่ซากของสินทรัพย์นั้นด้วย<br>&nbsp;</p>
<p><strong>วงเงินชดเชยมูลค่าความเสียหายของสินทรัพย์ที่มีสิทธิรับบริการ</strong></p>
<p>- ระยะเวลารับประกันสินค้า ไม่เกิน 1 ปี อยู่ภายใต้ความคุ้มครองของผู้ผลิต</p>
<p>- ระยะเวลารับประกันสินค้ามากกว่า 1 ปี แต่ไม่เกิน 2 ปี วงเงินชดเชยมูลค่าความเสียหาย 70% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ</p>
<p>- ระยะเวลารับประกันสินค้ามากกว่า 2 ปี แต่ไม่เกิน 3 ปี วงเงินชดเชยมูลค่าความเสียหาย 60% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ<br>&nbsp;</p>
<p><u>ข้อยกเว้น</u></p>
<p>1. การใช้สินทรัพย์ที่มีสิทธิรับบริการ ผิดวัตถุประสงค์ ความสูญเสียหรือเสียหายใดๆ อันเป็นผลโดยตรงหรือโดยอ้อมมาจาก</p>
<p>&nbsp; &nbsp; 1.1 การใช้สินทรัพย์ที่มีสิทธิรับบริการเพื่อเชิงพาณิชย์ ซึ่งเป็นการแสวงหากำไรทางการค้าหรือธุรกิจ โดยได้ค่าตอบแทน โดยตรงจากการใช้สินทรัพย์ที่มีสิทธิรับบริการนั้น เช่น ให้บริการเครื่องซักผ้าหยอดเหรียญ, ให้บริการร้านเล่น อินเทอร์เน็ต, ให้บริการร้านถ่ายเอกสาร</p>
<p>&nbsp; &nbsp; 1.2 สินทรัพย์ที่มีสิทธิรับบริการที่ไม่เป็นไปตามแบบของผู้ผลิตรวมถึงการดัดแปลงใดๆ ของสินทรัพย์ที่มีสิทธิรับบริการ</p>
<p>2. การรับประกันของผู้ผลิต</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจาก</p>
<p>&nbsp; &nbsp; 2.1 ข้อยกเว้นภายใต้ข้อกำหนดและเงื่อนไขการรับประกันของผู้ผลิตแต่ละราย</p>
<p>&nbsp; &nbsp; 2.2 ความเสียหายเกิดขึ้นภายใต้ระยะเวลาการรับประกันของผู้ผลิต</p>
<p>3. สาเหตุจากภายนอก</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจาก</p>
<p>&nbsp; &nbsp; 3.1 ไฟไหม้ ฟ้าผ่า แผ่นดินไหว ลมพายุ การระเบิด การลักทรัพย์ การแข็งตัวของน้ำ ลูกเห็บ ความเสียหายเนื่องจากน้ำ น้ำท่วม หรือการกระทบกระแทกหรืออุบัติเหตุอื่นใดซึ่งเกิดจากสาเหตุภายนอก</p>
<p>&nbsp; &nbsp; 3.2 การกระทำอย่างป่าเถื่อนหรือมีเจตนาร้าย</p>
<p>&nbsp; &nbsp; 3.3 สภาพของอากาศหรือบรรยากาศ จากตัวมอด แมลง การกัดแทะของแมลงหรือสัตว์ การขึ้นรา</p>
<p>&nbsp; &nbsp; 3.4 การกัดกร่อน การแตกหัก การเป็นรอย หรือการขีดข่วนผิววัตถุ</p>
<p>4. ความเสียหายสืบเนื่องหรือต่อเนื่องของสินทรัพย์ที่มีสิทธิรับบริการ</p>
<p>5. ความเสียหายต่อบุคคลภายนอก</p>
<p>6. ความผิดพลาดของช่างหรือศูนย์บริการซ่อมที่ไม่ได้รับความเห็นชอบ</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจากการซ่อมแซมโดยบุคคลอื่น นอกเหนือจากช่างหรือ ศูนย์บริการซ่อม</p>
<p>7. การสึกหรอ</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจากการสึกหรอ</p>
<p>8. การเรียกเก็บสินค้า</p>
<p>ค่าใช้จ่ายใดๆ อันเกิดจากการเรียกเก็บคืนสินค้าของผู้ผลิต</p>
<p>9. การขนส่ง การติดตั้ง การทดสอบการติดตั้ง หรือการบำรุงรักษา</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมระหว่างการขนส่ง การส่งมอบ การติดตั้ง การทำความ สะอาดสินทรัพย์ที่มีสิทธิรับบริการ การบริการตรวจเช็คเครื่อง การทดสอบ การถอดออก การทดลองใช้</p>
<p>10. การเสื่อมสภาพ</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจากการเสื่อมสภาพหรือประสิทธิภาพในการใช้งานของ สินทรัพย์ที่มีสิทธิรับบริการตามปกติ หรือการเกิดสนิม ปฏิกิริยาของแสง หรือความร้อน หรือคลื่นเสียง รวมทั้งบรรยากาศ หรือสภาพดินฟ้าอากาศ</p>
<p>11. การกระทำโดยเจตนา</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจากการกระทำจากความประมาทเลินเล่ออย่างร้ายแรง ของผู้มีสิทธิรับบริการ หรือการจงใจทำให้เกิดความเสียหายต่อสินทรัพย์ที่มีสิทธิรับบริการของบุคคลใด ๆ</p>
<p>12. หมายเลขเครื่อง</p>
<p>มีการขีดฆ่า เปลี่ยนแปลง เพิ่มเติม หรือลบทิ้งไปของหมายเลขเครื่องของสินทรัพย์ที่มีสิทธิรับบริการ</p>
<p>13. สงคราม</p>
<p>ความเสียหาย หรือค่าใช้จ่ายใดๆ ก็ตาม ไม่ว่าจะเกิดจากสาเหตุโดยตรงหรือโดยอ้อม และไม่ว่าจะเกิดจากสาเหตุหรือ เหตุการณ์ซึ่งส่งผลกระทบอย่างต่อเนื่อง หรือมีลำดับเหตุการณ์เป็นอย่างไรสำหรับความเสียหายนั้น อันเป็นผลมาจาก หรือเกี่ยวเนื่องมาจาก สงคราม การรุกราน การกระทำที่มุ่งร้ายของศัตรูต่างชาติหรือการกระทำที่มุ่งร้ายคล้ายสงคราม ไม่ว่าจะได้มีการประกาศสงครามหรือไม่ก็ตาม หรือสงครามกลางเมืองซึ่งหมายถึงสงครามระหว่างชนที่อาศัยอยู่ในประเทศ เดียวกัน การแข็งข้อ การกบฏ การปฏิวัติ การรัฐประหาร การประกาศกฎอัยการศึก หรือเหตุการณ์ใดๆ ซึ่งจะเป็นเหตุให้ มีการประกาศหรือคงไว้ซึ่งกฎอัยการศึก การก่อความวุ่นวายทางการเมือง การก่อการร้าย การก่อวินาศกรรม การนัดหยุด งาน หรือการจลาจลไม่ว่าจะเกี่ยวข้องกับทางการเมือง หรือไม่ก็ตาม การกระทำอันมีเจตนาร้ายเพื่อผลทางการเมือง ศาสนา ลัทธินิยม</p>
<p>14. การแพร่กัมมันตภาพรังสีจากเชื้อเพลิงนิวเคลียร์</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจากหรือสืบเนื่องจากหรือเป็นผลเนื่องจาก การแผ่รังสี หรือการแพร่กัมมันตภาพรังสีจากเชื้อเพลิงนิวเคลียร์หรือจากกากนิวเคลียร์ใดๆ อันเนื่องมาจากการเผาไหม้ของเชื้อเพลิง นิวเคลียร์ การระเบิดของกัมมันตรังสีหรือส่วนประกอบของนิวเคลียร์ หรือทรัพย์อันตรายอื่นใดที่อาจเกิดการระเบิดใน กระบวนการนิวเคลียร์ได้</p>
<p>15. อื่นๆ</p>
<p>ความสูญเสียหรือเสียหายใดๆ อันเป็นผลโดยตรงหรือโดยอ้อมมาจาก</p>
<p>&nbsp; &nbsp; 15.1 การติดตั้งใหม่หรือการปรับแต่งจานรับสัญญาณดาวเทียม</p>
<p>&nbsp; &nbsp; 15.2 การกักกัน จับกุม หรือยึดทรัพย์ตามกฎหมายโดยเจ้าหน้าที่ของรัฐ</p>
<p>&nbsp; &nbsp; 15.3 ความเสียหายอันเนื่องมาจากการจงใจกระทำ การใช้งานที่ไม่ถูกต้องหรือผิดประเภท การฝ่าฝืนข้อปฏิบัติหรือ คำแนะนำในการใช้งานตามที่ระบุไว้ในคู่มือสินค้า การใช้อุปกรณ์เสริมที่ไม่ได้รับการรับรอง หรือไม่ได้มาตรฐาน ตามที่ผู้ผลิตแนะนำ</p>
<p>&nbsp; &nbsp; 15.4 การขัดข้องอย่างถาวร หรือชั่วคราวของการจ่ายก๊าซ ไฟฟ้า หรือน้ำประปา รวมทั้งข้อต่อไม่ถูกต้อง ตามแบบหรือ ผิดปกติของอุปกรณ์ก๊าซ ไฟฟ้า หรือน้ำประปา หรือสัญญาณที่เชื่อมต่อ</p>
<p>&nbsp; &nbsp; 15.5. การทำงาน หรือการทำงานบกพร่องของระบบอินเตอร์เน็ต (Internet) หรือระบบในแบบเดียวกันหรือ เครือข่าย ภายใน (Intranet) หรือเครือข่ายส่วนตัว หรือเครือข่ายในแบบเดียวกัน</p>
<p>&nbsp; &nbsp; 15.6 ความเสียหาย การถูกทำลาย ความผิดพลาด การถูกลบ หรือความสูญเสียหรือเสียหายอื่นๆ ของข้อมูลใดๆ เช่น แผ่นดิสก์ เทป ฟิล์ม รวมทั้งซอฟท์แวร์หรือชุดคำสั่งของการเขียนโปรแกรม หรือชุดคำสั่งประเภทใด หรือค่าใช้จ่ายในการกู้คืนข้อมูล</p>
<p>&nbsp; &nbsp; 15.7 ความสูญเสียหรือเสียหายใดๆ อันเป็นผลโดยตรงมาจากคลื่นความกดอากาศ แรงสั่นสะเทือนของอากาศยานหรือ อากาศยานทุกชนิดซึ่งเดินทางเท่าความเร็วเสียงหรือเร็วกว่าเสียง<br>&nbsp;</p>
<p>ความคุ้มครองอุบัติเหตุเพิ่มเติม :<br>คุ้มครอง 3 ปี นับตั้งแต่วันที่ซื้อบริการ Advice Premium Care สำหรับความเสียหายของสินทรัพย์ที่มีสิทธิรับบริการที่ เกิดภายในประเทศไทย จากความเสียหายหรือสูญเสียต่อไปนี้<br>&nbsp;</p>
<p>1. ไฟไหม้, ฟ้าผ่า (ต้องมีเครื่องมาแสดง)</p>
<p>2. ระเบิด (หากไม่มีเครื่องมาแสดง ต้องสามารถพิสูจน์ได้ว่าเครื่องสูญหายหรือเสียหายจากเหตุการณ์นั้นจริง)</p>
<p>3. การโจรกรรมโดยมีร่องรอยงัดแงะ * (ต้องสามารถพิสูจน์ได้ว่าเครื่องสูญหายหรือเสียหายจากเหตุการณ์นั้นจริง)</p>
<p>*ร่องรอยการงัดแงะที่เกิดจากการใช้กำลังอย่างรุนแรงและทำให้เกิดร่องรอยความเสียหายต่อสถานที่เก็บสินทรัพย์ที่มี สิทธิรับบริการเพื่อการลักทรัพย์</p>
<p>4. การแตกหักจากการตกหล่นโดยอุบัติเหตุ (ต้องมีเครื่องมาแสดง)</p>
<p>5. กระแสไฟฟ้าผิดปกติ ** (ต้องมีเครื่องมาแสดง)</p>
<p>**กระแสไฟฟIาผิดปกติ เช่น กระแสไฟฟ้าลัดวงจร รวมถึงกระแสไฟฟ้ากระชาก (powersurge) หรือกระแสไฟฟ้าตก (under-voltage)</p>
<p>6. ภัยเปียกน้ำโดยอุบัติเหตุ *** (ต้องมีเครื่องมาแสดง)</p>
<p>***ไม่คุ้มครองการเปียกน้ำที่เกิดจากเหตุการณ์ระหว่างการขนส่งหรือส่งมอบสินทรัพย์ที่มีสิทธิรับบริการ, ระหว่างที่สินทรัพย์ที่มีสิทธิรับบริการอยู่ที่ศูนย์บริการซ่อมที่กำหนด เพื่อการซ่อมแซม, การบำรุงรักษา, การ บริการตรวจเช็คเครื่อง, การติดตั้ง, การทำความสะอาด, การทดสอบ, การถอดออก และการทดลองใช้</p>
<p>การกระทำโดยเจตนา หรือการใช้สินทรัพย์ที่มีสิทธิรับบริการนั้นในลักษณะที่ไม่สอดคล้องกับการใช้งานซึ่ง ผู้ผลิตได้ออกแบบ กำหนด หรือให้คำแนะนำเอาไว้ หรือการใช้งานในลักษณะที่เข้าข่ายเป็นข้อยกเว้นในการ รับประกันจากผู้ผลิต</p>
<p>7. การจลาจล นัดหยุดงาน **** (หากไม่มีเครื่องมาแสดง ต้องสามารถพิสูจน์ได้ว่าเครื่องสูญหายหรือเสียหายจากเหตุการณ์ นั้นจริง)</p>
<p>****ยกเว้นการกระทำเพื่อผลทางการเมือง ศาสนา หรือลัทธินิยม หรือจุดประสงค์ที่คล้ายคลึงกัน</p>
<p>8. แผ่นดินไหว สึนามิ ภูเขาไฟระเบิด (หากไม่มีเครื่องมาแสดง ต้องสามารถพิสูจน์ได้ว่าเครื่องสูญหายหรือเสียหายจาก เหตุการณ์นั้นจริง)<br>&nbsp;</p>
<p>กรณีเกิดความสูญเสียหรือเสียหายข้างต้น บริษัทฯ จะจ่ายค่าชดเชยมูลค่าความเสียหายให้แก่ผู้มีสิทธิรับบริการ ตามตารางวงเงินชดเชย มูลค่าความเสียหายที่ปรากฏด้านล่างนี้<br>&nbsp;</p>
<p>- ระยะเวลาความคุ้มครองอุบัติเหตุเพิ่มเติมไม่เกิน 6 เดือน วงเงินชดเชยมูลค่าความเสียหาย 90% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ</p>
<p>- ระยะเวลาความคุ้มครองอุบัติเหตุเพิ่มเติมมากกว่า 6 เดือน แต่ไม่เกิน 1 ปี วงเงินชดเชยมูลค่าความเสียหาย 80% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ</p>
<p>- ระยะเวลาความคุ้มครองอุบัติเหตุเพิ่มเติมมากกว่า 1 ปี แต่ไม่เกิน 2 ปี วงเงินชดเชยมูลค่าความเสียหาย 70% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ</p>
<p>- ระยะเวลาความคุ้มครองอุบัติเหตุเพิ่มเติมมากกว่า 2 ปี แต่ไม่เกิน 3 ปี วงเงินชดเชยมูลค่าความเสียหาย 60% ของราคาขายสุทธิ ณ วันที่ซื้อสินทรัพย์ที่มีสิทธิรับบริการ<br>&nbsp;</p>
<p><strong>การยกเลิกสิทธิในการรับบริการ Advice Premium Care (ทั้งในส่วนที่ 1 และส่วนที่ 2) :</strong></p>
<p>1. บริษัทฯ อาจยกเลิกสิทธิในการรับบริการฉบับนี้ โดยไม่จำเป็นต้องคืนเงินค่าบริการที่ผู้รับบริการชำระมา หากพบว่า ผู้มีสิทธิรับบริการมีการทุจริต</p>
<p>2. บริษัทฯ อาจบอกเลิกสิทธิในการรับบริการฉบับนี้ ได้ด้วยการบอกกล่าวล่วงหน้าเป็นหนังสือไม่น้อยกว่า 15 วัน โดย ทางไปรษณีย์ลงทะเบียนถึงผู้มีสิทธิรับบริการตามที่อยู่ครั้งสุดท้ายที่แจ้งให้บริษัทฯ ทราบ ในกรณีนี้บริษัทฯ จะคืน เงินให้แก่ผู้มีสิทธิรับบริการ โดยจะหักค่าบริการสำหรับระยะเวลาที่สิทธิในการรับบริการฉบับนี้ ได้ใช้บังคับมาแล้ว ตามสัดส่วน</p>
<p>3. ผู้มีสิทธิรับบริการอาจบอกเลิกสิทธิในการรับบริการฉบับนี้ได้ โดยแจ้งให้บริษัทฯ ทราบเป็นหนังสือและมีสิทธิได้รับ ค่าบริการที่ได้ชำระมาคืน หลังจากหักค่าบริการสำหรับระยะเวลาที่สิทธิในการรับบริการฉบับนี้ ได้ใช้บังคับมาแล้ว ตามอัตราค่าบริการที่กำหนด หรือหากยังไม่ได้ชำระค่าบริการ ผู้มีสิทธิรับบริการจะต้องชำระโดยคิดตามระยะเวลา และอัตราค่าบริการในทำนองเดียวกัน ตามตารางดังต่อไปนี้</p>
<p>&nbsp;</p>